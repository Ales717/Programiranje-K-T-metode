Naredite namizno ali spletno (torej naj ima GUI in ne bere iz CSV datotek) aplikacijo v poljubnem programskem jeziku (priporoča se Java ali C#), kjer uporabite metodo večkriterijskega odločanja Kepner Tregoe (K-T metoda). Program naj vsebuje naslednje funkcionalnosti:

    vnašanje neomejenega števila parametrov
    izbira uteži parametrom (od 0 do 10)
    vnašanje neomejenega števila alternativ in vrednosti alternativ (ponovno od 0 do 10)
    izračun vrednosti alternativ po K-T metodi
    označitev zmagovalne alternative po tej metodi

Iz rezultatov naredite tudi dva grafa - primerjava končnih vrednosti alternativ in primerjava uteži parametrov.

Naredite analizo občutljivosti parametra, tako da spreminjate utež parametra od 0 pa vse do 10 in prikažite sliko grafa, ki prikazuje kako se končne vrednosti alternativ(!) spreminjajo. Program naredite tako, da bo uporabnik lahko izbral parameter, za katerega se bo potem generirala analiza občutljivosti.
